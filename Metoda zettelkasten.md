# Metoda zettelkasten
Tuto metodu vyvinul [[Niklas Luhmann]], aby byl schopen lépe zpracovávat své vědomosti. V doslovném překladu název znamená "bedny na papírky", běžný překlad by ale byl prostě kartotéka.

Luhmann měl dva druhy zettelkasten na dva druhy poznámek:
- [[Permanentní poznámky]]
- [[Biblio poznámky]]

Nepřímo související s metodou jsou i [[Letmé poznámky]].

Pomocí těchto tří typů poznámek je možné si vybudovat síť znalostí, které se často přezdívá druhý mozek.

Tyto poznámky měly společné to, že na sebe vzájemně **odkazovaly**, a tím vytvářely spletitou síť. Nešlo však o pouhou kategorizaci. Místo dokonalého systému dle témat je zde hlavní otázkou: *V souvislosti s čím chci na tuhle poznámku narazit příště?*

Poznámky udržoval **krátké** - měly *formát A6* a byly psány na jednu stranu, druhá sloužila pro odkazy.

Stěžejní tedy nebyla jejich obsáhlost, ale právě **vyjádření vztahu mezi nimi** pomocí odkazů.

Jak se nyní ukazuje, tento přístup zapadá do současné představy o [[Fungování lidské paměti]].

Jednou z možností jak v současné době využít sílu této metody je aplikace [[Obsidian]].

### Další zdroje
![Zettelkasten Note-Taking Method: Simply Explained (Shu Omi)](https://www.youtube.com/watch?v=rOSZOCoqOo8)

![My simple note-taking setup | Zettelkasten in Obsidian | Step-by-step guide (Artem Kirsanov)](https://www.youtube.com/watch?v=E6ySG7xYgjY)

